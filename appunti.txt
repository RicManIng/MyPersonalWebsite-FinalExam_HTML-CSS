Ciao Riccardo,
ho guardato il tuo esame di prima sessione.


Dal punto di vista grafico hai fatto un discreto lavoro fino ad ora, ti indico però qualche aspetto che potrebbe rendere il tuo sito ancora più professionale e gradevole (ti evidenzio quelle da rivalutare!):

scelta dei colori. Assicurati di avere una palette di colori ben equilibrata che non faccia apparire il tuo sito troppo giocoso se hai in mente di fare un sito serio e viceversa.
leggibilità delle scritte. Assicurati di avere scritte di dimensioni adeguate e con un contrasto efficace a rendere il tutto leggibile
risalto ed evidenza delle sezioni più importanti. assicurati di rendere visivamente chiaro quale parte del documento è importante e quale parte è secondaria
uso degli spazi e disposizione dei testi e delle immagini. assicurati di non avere oggetti che sembrano sparpagliati sulla pagina e di avere dei testi non troppo lunghi. Il testo di un paragrafo non deve coprire metà della lunghezza del video in modalità desktop, meglio a quel punto dividerlo in colonne.
sfondo e testi con contrasto. Assicurati che gli sfondi dei tuoi lavori non invadano la parte importante, ovvero il testo che vuoi comunicare.
valuta l'uso di margini e padding adeguati per impaginare correttamente il lavoro
confrontati e cerca spunto sempre sa chi sa fare questo mestiere. Esistono siti di professionisti che vendono o mostrano online i loro template. e' gente preparata, che ha gusto ed è aggiornata sulle mode. Prendi spunto da loro e fatti un tuo gusto personale. Basta cercare "template HTML5" e ne trovi moltissimi.



Dal punto di vista tecnico e del codice hai dato una buona impostazione iniziale, ma c’è qualche aspetto che deve essere revisionato/rivisto/potenziato e corretto per poter validare l’esame.


Ti do qualche indicazione anche se molte le hai già fatte (ti evidenzio quelle da controllare!):
tutte le pagine del sito devono essere coerenti tra di loro, quindi avere le stesse impostazioni stilistiche e grafiche. Si deve capire che siamo sempre sullo stesso sito
il sito deve avere un header che contenga la nav con i link di navigazione ed un footer con le informazioni tipiche dei footer (contatti, copyright, partita iva, link alla cookies policy e link alla privacy policy)
il sito deve avere un menu in tutte le sue pagine che diventa usabile anche nella modalità mobile e tablet
tutte le pagine devono essere ottimizzate sia per desktop che per mobile, quindi attenzione a dimensione del testo, margini e visualizzazioni delle immagini
tutte le pagine devono essere validate. Hai qualche nel tuo codice
tutti i link devono contenere l'attributo TITLE che indica all'utente cosa accade in caso di click sul link
il tuo lavoro al momento non deve contenere javascript, quindi devi realizzare tutto quello di cui hai bisogno senza javascript. Avrai tempo in futuro per usarlo fino alla nausea
il CSS del tuo sito non deve contenere elementi rindondanti, quindi dovrai creare un foglio CSS che contenga gli elementi comuni di tutte le pagine e se vuoi un foglio per pagina che contenga solo gli elementi per la pagina specifica. Ovviamente includerai entrambi i file nell'html
i nomi dei file e delle cartelle non possono avere spazi o caratteri speciali, quindi ti consiglio di usare solo lettere, numeri e underscore
i percorsi dei tuoi file devono essere relativi alla cartella base del sito,  quindi se hai dei percorsi che iniziano per C:\ di sicuro sono sbagliati. Se iniziano per / probabilmente non funzionano se non su un server specifico, i tuoi percorsi dovrebbero partire con ./
Ti ricordo di guardare anche la sezione Tips & Tricks sulla nostra piattaforma dove vengono trattati in maniera sintetica alcuni di questi aspetti. Presta maggiore attenzione al lato responsive e inserisci la pagina/area per il dettaglio del lavoro/progetto. Il menu che hai usato non si chiude al click... questo rende il sito inusabile.
Rivedi tutti questi aspetti e carica il tuo esame in piattaforma come al solito per la valutazione. Per una correzione approfondita prendi questo elenco puntato come una checklist, non trascurare gli elementi che ho riportato!
Non esitare a contattare l’assistenza se non dovessi riuscire in qualche passaggio, buon lavoro. :)



Ciao
Rino